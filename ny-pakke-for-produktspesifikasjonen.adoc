[discrete]
== Steg 5 Lag en ny pakke for produktspesifikasjonen stereotypet «ApplicationSchema» i SOSI-modellregister for å lagre produktspesifikasjonsmodellen

//Steg 5 versjon 2024-09-09

UML-modeller for produktspesifikasjoner skal lagres under mappen "SOSI Produktspesifikasjoner" og der igjen under de respektive partenes mapper. +
Se eksempel nedenfor.

image::img/ny-pakke.png[]

Dersom du starter arbeidet med en ny produktspesifikasjons-UML-modell skal du gå fram slik:
I. I tilfellet at det ikke finnes ei pakke med navnet på din etat/ditt institutt ta først kontakt med Kartverket som vil legge inn etaten. (mailto:standardiseringssekretariatet@kartverket.no).
II. Sjekk ut aktuell pakke under "SOSI Produktspesifikasjoner/DinEtat" (og eventuelt "/DittTema". Les mer om Check Out i installasjonsveiledningen).

image::img/sjekk-ut.png[]

III. Legg til en ny pakke som skal inneholde UML-modellen til den nye produktspesifikasjonen. Det gjør du ved å høyreklikke på pakka som du har sjekket ut under I. Så velger du Add a Package.	

image::img/legg-til-pakke.png[]

IV. I den nå åpnede dialogboksen "New Package" velger du et navn for produktspesifikasjonen pluss hovedversjonsnummer. (eks. Havnetrafikk-5.2). Kryss av "Add to Version Control". Det er opsjonelt å krysse av "Automatically add new diagram". Du kan enten legge til et nytt diagram nå eller gjøre dette senere. Se punkt VIII for en kort beskrivelse.

image::img/ny-as-pakke.png[]

V. Klikk OK og dialogboksen "Package Control Options" åpnes. Her må opsjonene "Control Package" og "For all packages, create placeholders for external references" krysses av. Velg "SOSI" under Version Control .

Nå må riktig sti velges der xml-filen skal lagres. Klikk på (...) symbolet bak XMI Filename. Nå havner du i arbeidsmappen som du anga under konfigurasjonen av SVN-tilgang. Gå til "SOSI Del 3" og mappen med navnet til din etat/ditt institutt (her eksempelvis "Statens kartverk"). Klikk Save og OK.

image::img/control-package.png[]

VI. Så kommer det to dialogbokser. På den første er det mest naturlig at du krysser av "Keep checked out" slik at du kan begynne å jobbe med UML-modellen.

image::img/keep-checked-out.png[]

På den andre kan du skrive en kort kommentar i forbindelse med at en ny pakke har blitt lagt til.

image::img/add-comment.png[]

VII. Pakka som du har lagt til skal ha stereotype «ApplicationSchema». Høyreklikk på pakka, velg Properties og på "Stereotype ...". I den følgende dialogboksen velg først navn på profil: "SOSI UML profil 5.0", deretter hak av i dialogboksen på ApplicationSchema. Klikk så OK, og OK på Properties.

image::img/pakke-stereotype.png[]

image::img/velg-pakke-stereotype.png[]

VIII. Har du under punkt III ikke valgt at det skal gjøres automatisk, må du nå legge til et nytt diagram. Høyreklikk på pakka, så velger du Add Diagram. I den følgende dialogboksen velger du et navn for diagrammet og Class under "Diagram Types". Det er anbefalt å navne slik: "Hoveddiagram Havnetrafikk". Bekreft valget ved å klikke OK.

image::img/nytt-diagram.png[]

Lag om nødvendig egne diagram for kodelister og datatyper på samme vis.
Egne diagram for dokumentasjon av realisering av objekttypene, og for realisering av SOSI_Fellesegenskaper og SOSI_Objekt kan også lages.

IX. Husk å sjekke inn etatspakka der applikasjonsskjemaet ligger under. Er arbeidet med UML-modellen (foreløpig) avsluttet så husk å lagre den oppdaterte applikasjonsskjemapakka tilbake til serveren ved å sjekke inn. 
Høyreklikk på pakka og velg Package control/Check in, og beskriv kort dine siste endringer. 

<<<


















